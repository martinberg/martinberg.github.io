---
layout: post
title: "Mikuni-konvertering på en Husqvarna 256A"
categories: mc 256a
---
Att ha en Bing-förgasare är enligt många som att ha en bränslekran direkt in i cylindern, det bara rinner rätt in.
Det kan resultera i att motorcykeln blir svårstartad och det den surar ner sig.
Båda av dessa problem är något min 256A lider av.

Lösningen är då enligt de lärda att montera en lite modernare förgasare, nämligen en Mikuni.

| ![/assets/images/Husqvarna-256A-snow.jpg](/assets/images/Husqvarna-256A-snow.jpg) |
|:--:|
| *Husqvarna i vinterskrud* |

Det finns många olika sorters Mikuni-förgasare att tillgå, nya som gamla, med lite olika dimensioner.
Original sitter det en Mikuni 32mm på en 256A som är x antal mm lång. 
Att direkt ersätta originalförgasaren med en Mikuni VM32 går dessvärre inte i och med dess extra x mm som gör den omöjlig att få in utan ingrepp.

| Mikuni VM32           | Mått (mm) |
|-----------------------|-----------|
| Ytterdia mot motor    | 40        |
| Ytterdia mot luftburk | 58        |
| Totallängd            | 103       |

Ett annat problem som presenterar sig är anslutningen mot luftburken på förgasaren.
På en 256A är anslutningshålet för förgasaren 50mm i diameter. 
En VM32 får därmed svårt att få plats med sina 58mm i diameter stora luftstos.

Att svarva upp luftburken såg jag aldrig som ett alternativ då det inte fanns tillräckligt med material. 
Det hade enbart funnits 1mm material kvar vilket hade varit för lite. 
Att svetsa dit lite material strök jag även då det kändes som fel lösning och alternativet att köpa en med större diameter från USA kändes dyrt.

Det tog däremot inte stopp där! 
Utan jag fick reda på att det fanns äldre Minkuni-förgasare, som satt monterade på de 258:orna, som hade en luftstos med mindre diameter, 47mm.
Som utav en händelse fick jag tag på en sådan förgasare på Tradera.

| Äldre Mikuni 32mm     | Mått (mm) |
|-----------------------|-----------|
| Ytterdia mot motor    | 40        |
| Ytterdia mot luftburk | 47        |
| Totallängd            | 97        |

Med denna förgasare skulle jag ha möjlighet att använda original luftburken!
Det fanns däremot fortfarande problemet med längden och att få in den större förgasaren.

Mina alternativ var därmed

1. Korta ner insugsröret
2. Korta ner insugsstosen och luftstosen på förgasaren
3. Flytta luftburken/snäckan längre bakåt

Jag valde att gå med alternativ 1 då jag kände att börja kapa i förgasaren vore en synd och att flytta luftburken längre bakåt skulle bli svårt då ramrören var ivägen.




